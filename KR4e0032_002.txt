# -*- mode: mandoku-view; -*-
#+TITLE: 臨安集
#+DATE: 2015-08-25 00:16:51.677366
#+PROPERTY: ID KR4e0032
#+PROPERTY: BASEEDITION WYG    
#+PROPERTY: JUAN 卷二
<pb:KR4e0032_WYG_002-1a>¶
欽定四庫全書¶
　臨安集巻二　　　　　　　明　錢宰　撰¶
　　五言律詩¶
　　　青山白雲圖¶
老米不復得房山或可探微茫春嶂外彷彿大江南澗¶
水落幽石樹梢分斷嵐何時柁樓底漁唱倚清酣¶
　　　懶性¶
懶性殊清絶髙情不可降支頤攲白石側耳聽秋江髩¶
<pb:KR4e0032_WYG_002-1b>¶
髮絲千縷孫兒玉一雙朝來賓客至有酒緑翻缸¶
　　　新月¶
樓上見新蟾呼兒急捲簾即看明淺席旋復上虛簷兎¶
魄潛銀窟蛾眉掛玉纎團團三五夜烏鵲已先占¶
　　　𤓰洲夜泊¶
旅夜𤓰洲泊秋懐浩欲沉星河如海合江漢入吳深天¶
塹無南北川流自古今隔花漁唱起千里故園心¶
　　　題畫¶
<pb:KR4e0032_WYG_002-2a>¶
伊誰愛兹境而忘登涉勞一水天上逺雙松野中髙峭¶
壁無樵徑深溪絶漁舠唯應學仙者麋鹿與遊遨¶
　　七言律詩¶
　　　二月望早朝奉天殿和朱編修韻¶
雞唱文樓午夜傳瓊林璧水共朝天螭㘭上下星河近¶
鳳闕東西日月懸干羽舞階瞻虎拜冕旒當宁聽龍言¶
歸來又奏昇平曲望賜金花一炬蓮¶
　　　和張自行過城南作畫¶
<pb:KR4e0032_WYG_002-2b>¶
負郭髙居晝不開繞堦流水緑於苔花前洗筆供詩畫¶
馬上敲門知客來深樹流鶯通宴席碧香浮蟻灔春杯¶
官衙正在行軍幕醉後何妨犯夜回¶
　　　送昱大徹住天台能仁寺¶
天台東掖倚層關卓錫西林列翠環石上牛歌逢拾得¶
溪頭虎嘯識溈山白雲出定拈花笑明月歸樵採藥還¶
却憶故山松栢近夢隨龍象上巑岏¶
　　　承制送日本使臣還國¶
<pb:KR4e0032_WYG_002-3a>¶
日本扶桑接大瀛進來畫扇妙丹青欲窮滄海歸王㑹¶
先遡南風入帝京玉帛喜瞻周禮樂衣冠已識漢儀刑¶
九重埀拱開皇極天下同文萬國寧¶
　　　送宋甥原亮從子誠兄讀書塔山寺¶
汝於舅氏從游逺我與難兄相憶深兩眺青山來入夢¶
一江白水去同心簷花夜雨明雙炬鮭菜春船送萬金¶
休暇何時定歸省舍雲飛處是山陰¶
　　　祈雪再應簽判徐安國次韓以二詩示同僚咸¶
<pb:KR4e0032_WYG_002-3b>¶
　　　和併次韻(正月/四日)¶
旱甚三冬尫未焚且芬椒苾禱羣神一天和氣梅花曉¶
千里輕風柳絮春豐穰定看倉腐粟窮愁那嘆甑生塵¶
莫疑瑞應私星渚造物何心處處均¶
請禱羣祠㑹弁紳再呈嘉瑞感神明漢庭已奏三朝禮¶
梁苑俄驚二月春萬壑玉龍翔蟄霧一簾粉蝶撲香塵¶
凝眸原野無髙下平地何須問土均¶
　　　賦得秦淮夜月送友人往茶陵¶
<pb:KR4e0032_WYG_002-4a>¶
秦淮一水合神州凉月當空照素秋風露氣清雙闕近¶
星河影落大江流放船白下門西路買酒長干橋上樓¶
送客湖湘𣺌千里好懐回首憶清游¶
白下門西月色多滿襟風露拍星河乾坤混合天無塹¶
江漢朝宗海不波夢醒潮生桃葉渡夜凉誰唱竹枝歌¶
放船直上雲陽去如此髙情奈爾何¶
　　　滕王閣¶
天連飛閣楚江流雲擁鑾車帝子遊帝子不來歌舞歇¶
<pb:KR4e0032_WYG_002-4b>¶
江流常抱古今愁望窮南極飛鴻盡起倚西山落日收¶
惟有東都徐孺子髙風一榻抗南州¶
　　　分題賦鏡湖送張用中¶
鏡湖白波木葉稀凉風蕭蕭入客衣季真賜宅已無主¶
太白酒船空棹歸野色驚秋鴻雁下水風吹雨鯉魚飛¶
此時張翰吳中去雲鎖稽山失翠微¶
　　　題王煮石推篷圖¶
粲粲晴林截素霓夢回何處覔新題畫簷壓檻江南屋¶
<pb:KR4e0032_WYG_002-5a>¶
短棹推篷雪後溪落月欲分花上下春風不隔樹髙低¶
何當一見冰霜表放棹孤山烟水西¶
　　　題錢達卿雲林採藥圖¶
清溪流水行者誰野服飄然歌紫芝山人要覔蓬萊藥¶
越女喜得邯鄲醫丹崖斷隴落日晚青林小屋還雲遲¶
歸來笑倚桃花樹塵世浮沉都不知¶
　　　題方徳逺雲林採藥圖¶
小島蓬萊隔郡河斸苓採术每相過不經海水三千逺¶
<pb:KR4e0032_WYG_002-5b>¶
已活童兒五百多芝草逢春生石上桃花流水渡山阿¶
歸來更閲神農紀今古良醫奈爾何¶
　　　題林塘幽¶
許詢宅畔好亭臺牕近江漚面面開緑樹當門流水注¶
青山如畫入城來幽人睡起吟池草童子春閒掃石苔¶
如此林泉更深絶題詩難得浣花才¶
　　　題剡張克讓萬松&KR0810;¶
百頃蒼雲小結茅溪風流響度晴梢半窓山月驚孤鶴¶
<pb:KR4e0032_WYG_002-6a>¶
没屋秋濤走萬蛟採藥有時收琥珀燒烟何處覔魚膠¶
投閒未許官封及且復深居學許巢¶
　　　題柯敬仲畫竹¶
我愛丹丘飛白石疎篁老樹倚林皋空中鸞鳳雙飛下¶
海上珊瑚二尺髙奎閣舊曾承雨露蒼梧今已𣺌雲濤¶
荒林斷隴秋風外零落當年宫錦袍¶
　　　春暉堂為張仲修題¶
春暉堂前春草妍白雲孤往幾經年佳兒不忘手中線¶
<pb:KR4e0032_WYG_002-6b>¶
慈母久抛琴上弦晝幕風微黄雀舞朝盤海近白魚鮮¶
姚江自是姚虞俗及見旌門應更賢¶
　　　題王煮石梅花¶
煮石山人今永别見花長作故人看縞衣綽約春來瘦¶
風節嚴凝雪後寒每憶荒烟啼翠羽笑扶明月下飛鸞¶
何煩宋玉相招得環佩歸來露未乾¶
　　　題崆峒石室¶
洞天琳館倚江城一室崆峒晝不扄白石無糧誰解種¶
<pb:KR4e0032_WYG_002-7a>¶
黄金有道鍊還成幾時雲氣生秋雨長夜丹光動落星¶
顧我正慙嵇叔夜素書何處覔黄庭¶
　　　遊山¶
小縣曾聞鼔角傳雲山深處夢相牽年來還愛丘園近¶
老去偏于杖履便樹繞石頭知客路巖迴谷口見人烟¶
携琴出郭茅堂宿誰復含愁鳥道邊¶
　　　題夏氏停雲軒¶
五柳當門元亮宅停雲長憶故人還北牕心事羲皇上¶
<pb:KR4e0032_WYG_002-7b>¶
南渡衣冠晉宋間千古髙情空悵望近來交道漸間關¶
松江賴有人如昔誰謂風流不可攀¶
松江烟水留賓處每憶良朋晝不關稚子當門迎馬首¶
吳姬洗盞立花間屋梁落月生顔色竹上清風解佩環¶
矯首停雲在天末春醪誰共醉言還¶
　　　題凌彦翀柘軒¶
團團柘樹没幽居門外官河近石渠十&KR0341;春陰連薺麥¶
半林落日似桑榆吳蠶葉盡婦供職江燕花殘兒讀書¶
<pb:KR4e0032_WYG_002-8a>¶
俎有白魚尊有酒不須深隠學樵漁¶
　　　雪夜題徐彦章梅深軒¶
幽林白雪滿江南欲問春風冷未堪珠樹月明誰解種¶
玉田花合不勝簪霓裳小隊參差舞翠袖髙情彷彿探¶
不似杜陵詩思好凭欄東閣倚清酣¶
　　　題李筠問月軒¶
明月在天無古今流光長照酒杯深嫦娥顧兎或可問¶
謫仙騎鯨誰復吟醉舞霓裳翻舊曲笑歌桂樹落秋陰¶
<pb:KR4e0032_WYG_002-8b>¶
髙風邁世殊難繼袖拍闌干且滿斟¶
　　　題陳惟賢藏芸軒¶
市南書屋樹陰凉多種梧桐待鳳翔滋蘭滿堦草自碧¶
汗簡揷架芸其黄每聞懸榻髙風在安得下帷春晝長¶
愛爾家庭能教子花前佩玉總鏘鏘¶
　　　題聽竹軒¶
衡門深閉人不到天籟蕭蕭枕簟凉記得秋風生鄠杜¶
夢隨夜雨度瀟湘舟人擊檝魚龍舞仙客吹笙鸞鳳翔¶
<pb:KR4e0032_WYG_002-9a>¶
睡起開窓聲寂寂髙林玉立萬篔簹¶
　　　題陳文玉聽雨軒¶
西軒聽雨知何處風雨年年過雁雙髙枕凉秋梧葉井¶
短牋深夜杏花窓故交零落𣺌滄海倦客歸來卧月江¶
剪韭不堪成獨酌漫教春酒緑翻缸¶
　　　題李養能雲松巢¶
昔人醉捉江月去此地安得雲松巢落日九江勞夢想¶
清風五老入神交有時雲氣生窓几長聽松聲下樹梢¶
<pb:KR4e0032_WYG_002-9b>¶
却是傳家有仙骨越山多處結衡茅¶
　　　題韓伯時剪韭軒¶
西園春韭與堦平留客西軒夜不扄舊雨别來今雨至¶
早畦摘盡晚畦青每懐海内皆兄弟相對花前幾醉醒¶
我亦愛君喬木好嚶嚶黄鳥把杯聽¶
山下韭苗今幾畦故人日夕過幽栖霜刀差差剪不盡¶
翠綬若若青還齊春風衞八堂上燕夜雨杜陵燈前題¶
尊中有酒為君酌明日别懐東復西¶
<pb:KR4e0032_WYG_002-10a>¶
　　　題毗墟寺臨清軒¶
寺下清江一鏡開天光雲影見亭臺南湖楊柳酒船去¶
西塞桃花漁唱來𣺌𣺌魚龍俱出没翻翻鷗鷺絶驚猜¶
登臨還許陶元亮與爾賦詩同舉杯¶
一室空明壓鏡天不須杯渡竟逃禪水光入户屋髙下¶
人影落波身後先卜築近連湖上宅過門長見雪中船¶
每聞避地多佳客曾道歸來有賦篇¶
　　　題鮑原禮畫菜¶
<pb:KR4e0032_WYG_002-10b>¶
鮑生畫菜得真趣不與黄筌花較妍老圃春晴朝荷鍤¶
客窓風雨夜開園太羮𤣥酒有至味海月玉珧皆小鮮¶
愛爾風翻紫復碧晚菘早芥得春先¶
　　五言絶句¶
　　　春日閒居¶
霽日簷牙落光風瓦上生草晴跳蚱蜢花暖困狸狌¶
　　　采菱曲¶
緑柳横塘曲滄灣是妾家菱歌不解唱秋水照荷花¶
<pb:KR4e0032_WYG_002-11a>¶
落日浣紗渚菱歌唱晚風解衣濯秋水乘月採芙蓉¶
溪上採蓮女秋波照晚粧心如蓮子苦情似藕絲長¶
荷葉紉為佩芙蓉緝作裳妾心花下藕節節是秋霜¶
　　　曉起¶
野曠晨光發江清夜氣存大星翻玉斗落月墮金盆¶
　　　聞砧¶
秋砧搗不得亮月麗髙梧清暉與君共素心同妾孤¶
　　　夜泊西港¶
<pb:KR4e0032_WYG_002-11b>¶
緑樹如韋曲澄江似謝家暖雲巢燕子清露浸梨花¶
　　　題畫十三首¶
雙松含古色紅樹已先秋百頃風潭浄髙情獨泛舟¶
雲深見樓閣天際墮青鸞松下盤桓者猶是晉衣冠¶
落日赤雲西青山照大溪草堂松樹下坐聽鵓鳩啼¶
一曲江南弄山長楚水遥江邊楊柳樹誰繫木蘭橈¶
雲氣曉蒼茫秋深草木黄霓旍下南浦云是楚襄王¶
江水去悠悠籧篨抱莫愁白頭埀釣者疑是渭濱叟¶
<pb:KR4e0032_WYG_002-12a>¶
塞北多冰雪江南足稻粱相求應同類莫近艾如張¶
帝子下北渚江寒愁不歸空遺一巻石拂斷六銖衣¶
百鳥共春風相呼樂意同不知縁底事爾作白頭翁¶
有鳥名鶺鴒在原飛且鳴人皆有兄弟唯爾獨多情¶
白鷺白於雪于飛在洲渚誰言我最閒正爾心獨苦¶
水口橋堪度林間屋尚留秋來山色好相對有歸舟¶
茅屋何人住秋林晚對山也知乗興出多在白雲間¶
　　　題畫菜二首¶
<pb:KR4e0032_WYG_002-12b>¶
緑酒交春熟燈花入夜開雨畦堪小摘不見故人來¶
今日荷鉏倦嘉蔬没四垣客來春酒緑風雨夜開園¶
　　　題竹梅便面¶
舞罷霓裳曲相逢月下還髙情倚修竹翠袖不勝寒¶
　　　題翎毛小景¶
紅子秋樹老黄花晚節寒幽禽雙白頰托爾一枝安¶
鷃雀小羽翼幽栖短棘梢叢坡風日好不讓鳳鸞巢¶
　　六言絶句¶
<pb:KR4e0032_WYG_002-13a>¶
　　　題畫¶
春雨青山漠漠晚樹白雲悠悠若非輞川莊口定是浣¶
花溪頭¶
滄洲芳草初緑别墅山花正開借問一蓑烟雨看山何¶
處歸來¶
子猷無乘興舟越石有長嘯樓雪滅千山蹤跡月照幾¶
家樂愁¶
　　七言絶句¶
<pb:KR4e0032_WYG_002-13b>¶
　　　題温日觀葡萄¶
葡萄壓架水晶寒枯坐山僧出定看露下空庭凉月墮¶
斷雲星斗夜闌干¶
却看仙佩萃霞裾又似青鸞下碧虚夜半蕋宫秋月白¶
小龍和露養𤣥珠¶
　　　題髙房山畫(房山在金陵作此畫寄歐虞/二學士二公皆留題其上)¶
尚書好畫江南住寄與題詩兩翰林千古髙情俱妙絶¶
至今春樹暮雲深¶
<pb:KR4e0032_WYG_002-14a>¶
　　　題盛子昭畫¶
空山絶壑懸崖髙一塢白雲如海濤幽人抱琴無路入¶
松風落耳聲蕭騷¶
　　　題畫六首¶
樹折雲梢浪拍窓老漁齊放釣船雙不愁江上風波險¶
平地風波險似江¶
沙草青青近石磯磯頭疎木轉斜暉孤舟釣叟埀竿坐¶
逺岫雲飛帶雨歸¶
<pb:KR4e0032_WYG_002-14b>¶
東南山水足清暉茅屋楓林共石磯誰坐扁舟沙際住¶
也知江海客忘歸¶
松林日落碧雲開野老溪頭坐石苔隔岸好山招不到¶
一篙流水待誰來¶
緑陰黄鳥暮春初谷口人家樹下居野老携琴度橋去¶
雲山深處更何如¶
畫號為真理或然悠悠覺夢本同筌殷勤封向青山去¶
要識江東李謫仙¶
<pb:KR4e0032_WYG_002-15a>¶
　　　西原北去城十五里半山之上下望卧龍潭¶
山分巧勢疊玲瓏烟幕雲屏閟幾重有竹參天長鱗角¶
欲陪髙卧碧潭龍¶
　　　題趙大年林塘秋晚圖¶
老景黄花筆底收晴鳬冷雁共汀洲王孫畫學空花竹¶
不到銅駞陌上秋¶
　　　春深即景¶
露梢黄鳥啄來禽蛀葉青蟲絡樹陰又是緑堦春雨歇¶
<pb:KR4e0032_WYG_002-15b>¶
滿庭芳草落花深¶
　　　滴滴泉在歸宗院前橋下依石壁水滴滴下坎¶
　　　井中¶
不同瀑布瀉千山數滴空餘坎井間端是龍神閟珠味¶
故教滴滴與人慳¶
　　　山南瀑布不一然捨谷簾外則稱之逺望如一¶
　　　白蛇𣺌𣺌穿翠林而下¶
河漢遥分一派輕望中𣺌𣺌白蛇形誰教來自半天上¶
<pb:KR4e0032_WYG_002-16a>¶
穿破千尋碧玉屛¶
　　　馬尾泉在開先瀑布之北同一山相去四五步¶
　　　遥望水下僅尺許若一尾也¶
短流色白燦瑶光穿破山腰一抹蒼多少遊人來又去¶
從教袖裏有鞭長¶
　　　題秦淮送别圖¶
白下春波照緑灣踏船送客出龍關離愁不逐江雲没¶
江上雲還人未還¶
<pb:KR4e0032_WYG_002-16b>¶
緑酒斟來且莫斟酒闌歌罷去駸駸别懐恰似秦淮水¶
流到長江緑更深¶
　　　題牡丹士女圖¶
樂府梨園曲慢裁内家新奏牡丹開下堦立得花陰轉¶
李白承宣詔未來¶
